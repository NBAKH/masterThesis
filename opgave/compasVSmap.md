I Speculative Everything opstilles der to måder at anskue design på. Den ene måde er at se design som et kort, hvor hele design-faget bevæger sig i et kendt landskab som er nøje optegnet. Fra et kort kan man se højdekurver, afstande, man kan se hvilket terræn der er tale om. Er det mark, skov, by, sø? Det hele kan læses, da det hele er blevet kortlagt. Dunne og Raby går ikke i detalje med hvilken type design og hvilke teoretikere de mener kort metaforen passer på, men et gæt ville være Donald Norman skolen og klassisk interaktionsdesign/user-experience design.

Den anden metafor de bruger til at beskrive design på er design som et kompas. Et kompas bruges ligesom et kort til at navigere med, men den store forskel ligger i at man ikke kender andet end retninger når man anvender et kompas. Man står et sted og kan vælge om man vil bevæge sig i nord, syd, øst eller vest. Når der er tale om design, så kan man kortet pege på et sted og sige "vi skal derhen", hvor imod et kompas så kan man gå mere mod nord/øst. Man kan ikke sige hvad der præcist er i nord/øst eller hvad man opnår ved at gå i den retning inden man faktisk gør det. Når man har bevæget sig derover kan man vurdere hvad det har gjort at man har bevæget sig i den retning ved at kigge på sine omgivelser. Derefter skal man igen bestemme sig for hvor man vil bevæge sig hen. Man kan gå mod syd/vest for at ramme udgangspunktet eller man kan gå hvorhen man føler der er noget interessant.

Der er andre valg deres metafor åbner op for som de ikke beskriver. Man kan vælge at gå uden kompas og uden kort og bare bevæge sig rundt på ren og skær intuition og interesse. Det vidner om at kompas-metaforen ikke bare er en tilfældig vandring, da det er vigtigt at have en retningssans og en bevidsthed om hvilken akse man bevæger sig på. Det vil være oplagt at snakke om situationisterne og psyko-geografi, men jeg har ikke læst det siden 2. semester, så det kommer der nok ikke noget fornuftigt ud af. kan ikke huske om de bevæger rundt på ren lyst, det gør de vel? uden kompas og kort?

Et andet valg inden for den metafor der opstilles i Speculative Everything er det samme udstyr som en orienteringsløber. De bruger både et kompas og et kort sammen til at navigere rundt i terrænet. Det må være den perfekte kombination af udstyr for at kunne træffe gode designbeslutninger.
Men det er kun hvis vi antager at hele verden allerede er blevet optegnet. I dagens danmark år 2017 har vi lavet et komplet kort over vores verden der detaljeret viser hvad der er hvor. Vi har sågar mange forskellige verdenskort optegnet på forskellige måder for at afdække så meget geografisk sandhed som vi kan. I Den verden vil kompas og kort være perfekte sammen (åh nej gps'en....), men hvad nu hvis metaforen slet ikke giver mening i nutiden? I virkeligheden virker metaforen meget bedre før Columbus fandt Amerika, før vi fandt ud af jorden var rund. Hvis man kun bruger kompasset til at gå udenfor kortet så bliver metaforen mere meningsfuld. Man kan jo kun lave optegninger af den kendte verden. Den verden som er blevet afdækket. Derimod er kortet ubrugeligt når man når til kanten af det. Der kan man blive nødt til at finde kompasset frem for at udforske nye territorier samtidig med man har en forståelse for hvilken retning man tager. I hvilken retning tager jeg mit næste skridt og hvorfor gør jeg det?

ift hvad jeg laver med instruktioner, så forstås kort og kompasset forskelligt. Er det en anskuelse af design eller er det måden man skal lære design?
Designinstruktioner som kort og kompas forstås anerledes end det ovenstående, specielt når man kigger på konkrete designs. Bruger man et kompas eller kort til at finde på et design eller bruger man man metaforen som en opfordring og retning til andre? Kortet som instruktion er nok den almindelige instruktionsform. De findes i kogebøger, til at samle møbler og på instructables. Du 




Kan man sige at makerkulturen bliver inden for kortet?
